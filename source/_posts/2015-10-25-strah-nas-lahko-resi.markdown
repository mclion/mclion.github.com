---
layout: post
title: "Strah nas lahko reši"
date: 2015-10-27 13:13
comments: true
share_image: /2015/weepingangel.jpg
categories: zgodbe, zabava
published: true
---

Pred nami so **mračni dnevi**. Dnevi, ko se bomo trudili iskati sonce, ampak dobili bomo predvsem temo in hlad. V več smislih …

Pred dnevi smo premaknili uro, pred nami je dan mrtvih, še prej pa noč pred vsemi svetimi, noč čarovnic.

O noči pred "**Dnevom mrtvih**", ki so ga nekoč imenovali "**Vsi sveti**" in ga tako še v nekaterih (pretežno krščanskih) državah, vemo marsikaj. Marsikaj je tudi podrejeno ameriški propagandi, ki nas je prepričala, da je to njihov praznik, čeprav je kar **naš**, Evropski. V Istri smo ga v neki obliki praznovali še pred prihodom krščanstva. 

Ampak pustimo to, pustimo, da se za večer pred vsemi svetimi, za **Halloween**, Američanke bolj slačijo, kot oblačijo in zgleda vse kot naš pust, samo z več sladkarijami. Pustimo, da se povsod prodajajo buče, ki naj bi jih izrezljali in dali vanje sveče, pa razne plastične maske, ki so še bolj bedne od nizkoproračunskega horror filma. Pustimo to. O tem berite raje drugud ali pa si odprite Wikipedio in se počutite za trenutek bolj izobraženi. Tokrat bi rad izpostavil nekaj drugega.

**Halloween je za nas zelo pomemben**. Noč čarovnic je za nas zelo pomembna. Za nas kot človeštvo. Pomembno je osnovno sporočilo tega praznika, njegov osnovni namen. Pomembno je, da se v času pred pravim začetkom zime prestrašimo. Ampak **zares prestrašimo**. Ker nas strah čisti skrbi, če ga držimo v sebi, se začnemo bati bolj enostavnih reči, takšnih bi jih morali znati obvladati. 

Tak strah nas ohromi. Če mi ne verjamete, pokukajte na socialna omrežja, poglejte na Facebook in Twitter. Polno je sovraštva, takega, ki izhaja iz stranu. Takrat, ko gre le za napačno pižamo v toplem stanovanju ali ko gre za neznanca, ki se bo ali se ne bo pojavil pred tvojimi vrati s prošnjo za to pižamo ...

![image](/images/2015/weepingangel.jpg)

**Strah je pomemben**! Moramo ga redno doživeti, da ga lahko obvladamo. Beseda je namerno izbrana. Doživeti, ne doživljati. Prestrašiti se moramo, ne bati. Zakričati, ne jokati. 

Strah moramo obvladati, ne sme biti naš gospodar! Vsaj enkrat na leto se zato moramo dobro prestrašiti. Ni se potrebno lotevati ekstremnih športov, kot je pucanje za pribežniki ali deljenje oblek le-tem, ni treba niti v bar in neznanca vprašati za zmenek … Ne, ne … Treniramo lahko tudi v ugodju svojega kavča. Dovolj je, da doživimo strašno zgodbo ali dve.

Ena vir strašnih zgodb so seveda **horror filmi**. Nisem ekspert v temu in jih ne gledam ravno pogosto, zato vam ne morem nobenega priporočiti. Je pa poljubno mnogo blogov na to temo, tudi na IMDB dobite zanimive lestvice … No, saj znate. :)

Osebno bolj uživam v branju **strašljivih zgodb**, ki zadenejo bližje mojim strahom in pri njih nimam problema "prvega ekrana" (ko gledaš film, ampak vmes klikaš po telefonu/tablici/računalniku).

Zato sem se odločil, da bom letos namerno obeležil Noč čarovnic oz. Halloween z **objavo zbirke kratktih strašljivih zgodb**. 

Objavljal jih bom **od petka, 31. oktobra, popoldne**, dokler me ne mine ali pa me bo preveč strah ... Tisto kar pride prej. Obljubim vam najmanj eno zgodbo vsako uro, seveda na mojem Twitter računu **[@kratkazgodba](https://twitter.com/kratkazgodba)** in tokrat izjemoma tudi na [Facebooku](https://www.facebook.com/kratkazgodba). Nekaj bo starih, večinoma pa bom objavil nove, ki sem jih napisal oziroma jih še pišem za to priložnost.

Za pokušino pa nekaj mojih starih horror zgodb v 140 znakih ali manj: 

<blockquote class="twitter-tweet" lang="en"><p lang="sl" dir="ltr">Priklopili so me na tri cevi. Za kisik, hrano in odtok. Ležim pod tremi metri zemlje, ne pustijo me umreti ... <a href="https://twitter.com/hashtag/kratkezgodbe?src=hash">#kratkezgodbe</a> <a href="https://twitter.com/hashtag/horror?src=hash">#horror</a> <a href="https://twitter.com/hashtag/kz?src=hash">#kz</a></p>&mdash; Marko McLion (@mclion) <a href="https://twitter.com/mclion/status/432827584926449664">February 10, 2014</a></blockquote> 

<blockquote class="twitter-tweet" lang="en"><p lang="sl" dir="ltr">Ležim v postelji, strmim v strop. Če to počnem dovolj časa, mogoče pozabim na brezkožne ljudi, ki stojijo v kotu moje sobe ... Strmijo vame.</p>&mdash; Kratke Zgodbe (@kratkazgodba) <a href="https://twitter.com/kratkazgodba/status/524091446815891456">October 20, 2014</a></blockquote> 

<blockquote class="twitter-tweet" lang="en"><p lang="sl" dir="ltr">Ubijal je iz ljubezni. Počasi je to počel, poteg za potegom. Nemi kriki ga niso brigali. Moral je vedeti ali ga ljubi, ne ljubi, ljubi …</p>&mdash; Kratke Zgodbe (@kratkazgodba) <a href="https://twitter.com/kratkazgodba/status/454246194303500288">April 10, 2014</a></blockquote> 

<blockquote class="twitter-tweet" lang="en"><p lang="sl" dir="ltr">Prosim pridi ven. Bil je nesporazum, nisem namerno zlezel izpod postelje. Verjemi mi. Bolj rabiš pošast za prijatelja, kot pa grad iz dek.</p>&mdash; Kratke Zgodbe (@kratkazgodba) <a href="https://twitter.com/kratkazgodba/status/542034695295213568">December 8, 2014</a></blockquote> 

<blockquote class="twitter-tweet" lang="en"><p lang="sl" dir="ltr">Naplavilo jo je na obalo. Marjan jo je odnesel domov. &quot;Očitno ne bo tako enostavno se znebiti matere ...&quot;</p>&mdash; Kratke Zgodbe (@kratkazgodba) <a href="https://twitter.com/kratkazgodba/status/442632315785576448">March 9, 2014</a></blockquote> 

<blockquote class="twitter-tweet" lang="en"><p lang="sl" dir="ltr">Starejši ljudje bolj dišijo. Kvaliteta vonja kaže njihov socialni status. Tega so se tudi zombiji naučili in pustijo penzioniste pri miru.</p>&mdash; Kratke Zgodbe (@kratkazgodba) <a href="https://twitter.com/kratkazgodba/status/622444159350272000">July 18, 2015</a></blockquote> 

<blockquote class="twitter-tweet" lang="en"><p lang="sl" dir="ltr">Stopila sem v sinovo sobo.Ga objela in poljubila.Nekaj se je premaknilo, pod posteljo.Bil je moj sin,paničen:&quot;Nekdo je v moji postelji!&quot; <a href="https://twitter.com/hashtag/kz?src=hash">#kz</a></p>&mdash; Marko McLion (@mclion) <a href="https://twitter.com/mclion/status/440229822636519424">March 2, 2014</a></blockquote> <script async src="//platform.twitter.com/widgets.js" charset="utf-8"></script>




##Se beremo 31. oktobra in ne pozabi sekire pustiti doma! :)

